#Kurs/Människa-datorinteraktion 
# Inlämningsuppgift: Normanbegrepp

**Due:** Wednesday, 26 January 2022, 08:00

## Uppgiftbeskrivning

I denna uppgift ska ni skriva en rapport som kompletterar Normans (2013) exempelsamling med exempel på brister i design. Ni ska välja en fysisk artefakt som ej är skärmbaserad och som finns i vår vardagliga omgivning. Det är ok med skärmkomponenter i artefakten, en tvättmaskin är ett exempel på en sådan, men en smartphone eller en app är inte ett tillåtet val i denna övning. Observera att det är en specifik artefakt som skall väljas, t ex en viss kaffeautomat och inte kaffeautomater i allmänhet, eller t.ex. hissen i huset där jag bor och inte hissar i allmänhet.

-   Utgå från de sju begrepp som introduceras av [[Donald Norman|Norman]] (2013, s 72), och beskriv artefaktens brister utifrån dessa. 
-   Förklara hur varje brist visas/uppstår vid bruk av artefakten, och hur de Normanbegrepp ni använder relaterar till bristen.
-   För varje brist ni upptäcker ska ni föreslå och argumentera för en lösning.

**Rapportupplägg:**  

-   Introduktion där ni förklarar rapportens innehåll och syfte.
-   Beskrivning av artefakten med bild/er.
-   Analysdel där ni presenterar de brister ni hittat. Bristerna ska beskrivas utifrån Normans begreppsapparat.
-   Lösningsförslag på de brister ni hittat.
  

**Litteratur:**  
Norman, Donald A. (2013). _The design of everyday things_. Revised and expanded edition. New York, NY: Basic Books  
  
## Administration

Det finns inga kvantitativa textkrav på uppgiften, men det borde vara väldigt svårt att skriva kortare än 2 A4-sidor om man ska få med de argument och resonemang som krävs. Rapporten kan endast lämnas in i PDF format. Regler för rapportskrivning gäller.

Uppgiften bedöms som godkänd eller underkänd.

För **godkänt** ska samtliga följande kriterier vara uppfyllda:

-   Uppgiftsbeskrivningen ska följas.
-   Minst 3 Normanbegrepp relaterade till artefaktens brister.
-   Korrekt användning av Normans begrepp.
-   En tydlig analys m.h.a. relevanta argument.
-   Lösningsförslag som löser de brister som tas upp i analysdelen,
-   [Regler för rapportskrivning](https://ilearn.dsv.su.se/mod/page/view.php?id=127396) skall vara uppfyllda 
-   Uppgiften skall vara inlämnad i tid.

Betyget **underkänt** ges om någon av dessa punkter ej är tillfredställande. 

Ett underkänt arbete ska kompletteras och lämnas in i restinlämningslådan senast fyra veckor efter kursslut.

### Angående fusk och plagiat, och DSV:s hederskodex

DSV ser allvarligt på alla typer av fusk och plagiat. Därför kontrolleras all examination, alla inlämningsuppgifter, för fusk och plagiat. Vad fusk och plagiat innebär beskrivs på [denna webbsida](https://www.su.se/institutionen-for-data-och-systemvetenskap/utbildning/under-utbildningen/hederskodex-vid-dsv-1.547809). Läs den om du är osäker på vad som menas med fusk/plagiat. Observera att vi som lärare är skyldiga att anmäla varje grundad misstanke om fusk till rektor och disciplinnämnden. Den mest kännbara konsekvensen av en anmälan till disciplinnämnden är att studenten kan bli avstängd från sina studier med som mest sex månader.