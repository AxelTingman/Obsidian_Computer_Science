#Kurs/Människa-datorinteraktion 

# Inlämningsuppgift: Heuristisk utvärdering

**Due:** Friday, 28 January 2022, 17:00

### Uppgiftbeskrivning

I denna uppgift ska ni genomföra en heuristisk utvärdering på MS PowerPoint. Ni får arbeta med vilken version av programmet ni vill. Alla i gruppen ska i görligaste mån utvärdera samma version. Om alla inte har tillgång till samma produkt ska detta anges i rapportens metodbeskrivning.  

-   Följ instruktionerna från Nielsen Norman group: [http://www.nngroup.com/articles/how-to-conduct-a-heuristic-evaluation/](http://www.nngroup.com/articles/how-to-conduct-a-heuristic-evaluation/).
-   De heuristiker ni ska använda presenteras på: [http://www.nngroup.com/articles/ten-usability-heuristics/](http://www.nngroup.com/articles/ten-usability-heuristics/) 
-   Rangordna de problem ni hittar efter svårighetsgrad enligt denna skala: [http://www.nngroup.com/articles/how-to-rate-the-severity-of-usability-problems/](http://www.nngroup.com/articles/how-to-rate-the-severity-of-usability-problems/).
-   Använd [rapportmallen för Heuristisk utvärdering](https://ilearn2.dsv.su.se/pluginfile.php/191965/mod_assign/introattachment/0/Heuristisk%20utv%C3%A4rdering%20MALL.docx?forcedownload=1) när ni skriver rapporten

Alla i gruppen ska enskilt och var för sig utvärdera systemet och systematiskt gå igenom alla heuristiker.  

Därefter återsamlas gruppen och sammanställer samtliga problem. Beskriv användningssituationen där ni hittat problem tydligt. Det skall finnas ett resonemang kring varje problemexempel på hur ni menar att utvecklarna har misslyckats.

Ett problem kan bryta mot mer än en heuristik. Om ni hittar ett sådant problem, så måste det tydligt framgå på vilket sätt var och en av heuristikerna relaterar till samma problemsituation.  

Gör en bedömning av problemens svårighetsgrad och sortera dem så att de grövsta presenteras först.  

Det kan hända att ni inte hittar problem för varje heuristik. Ni ska dock reflektera över de heuristiker som ni inte använt. Detta kan vara tex en förklaring av vad heuristiken är avsedd för och kanske varför den inte aktualiserats i er genomgång.  

  
  

**Rapportupplägg:**

-   Uppgiftsbeskrivning där ni förklarar rapportens innehåll och syfte.
-   Metodbeskrivning där ni förklarar hur ni gått till väga
-   Analysdel där ni presenterar de problem ni hittat, sorterat i svårighetsgrad.
-   Slutsats där ni beskriver det övergripande resultatet av utvärderingen - här kan "oanvända" heuristiker diskuteras/reflekteras.
-   Övrigt: regler för rapportskrivning gäller

### Administration

Det är inga kvantitativa textkrav på uppgiften, men det borde vara väldigt svårt att skriva kortare än 5 A4-sidor om man ska få med de argument och resonemang som krävs.

Uppgiften bedöms som godkänd eller underkänd.

För **godkänt** ska samtliga följande kriterier vara uppfyllda:

-   Uppgiftsbeskrivningen ska följas
-   Tydlig metodbeskrivning och metodkorrekthet  
    
-   Slutsatser som beskriver resultatet av utvärderingen.
-   Minst 10 problem med korrekt användning av Heuristikerna
-   Uppgiften skall vara inlämnad som .pdf och inlämnad i tid.
-   Argumentationen skall vara väl underbyggd genom referenser till olika delar av litteraturen.
-   Reflektion om oanvända heuristiker finns med (om samtliga heuristiker är korrekt representerade av olika problem så kan ni bortse från denna punkt).
-   Rapporten följer mallen.
-   [Regler för rapportskrivning](https://ilearn.dsv.su.se/mod/page/view.php?id=127396) skall vara uppfyllda.
-   Uppgiften ska vara inlämnad i tid.

Betyget **underkänt** ges om någon av dessa punkter ej är tillfredställande.   

Ett underkänt arbete ska kompletteras och lämnas in i restinlämningslådan senast fyra veckor efter kursslut.